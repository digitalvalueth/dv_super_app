
Proposal : ระบบนับสินค้าหน้าร้านด้วย AI
                      บริษัท พิธานไลฟ์ จำกัด

เนื้อหา
Executive Summary (บทสรุปผู้บริหาร)
Background & Challenges (ที่มาและปัญหาในปัจจุบัน)
Proposed Solution (แนวทางแก้ปัญหา)
Benefits & Impact (ประโยชน์ที่ได้รับ)
Required Modules Development (ระบบที่ต้องพัฒนา)
แผนการพัฒนาระบบ (Preliminary Project Plan)
งบประมาณ และงวดการชำระเงิน (Budget and Payment)
บทสรุป (Conclusion)

Revision 1 : November  2025
1. Executive Summary (บทสรุปผู้บริหาร)

ในยุคที่ “ข้อมูล” กลายเป็นหัวใจของการตัดสินใจทางธุรกิจ บริษัท พิธานไลฟ์ จำกัด กำลังเผชิญกับความท้าทายในการนำข้อมูลการนับจำนวนสินค้าจากภาพถ่ายที่พนักงานอัปโหลดภาพเข้า appication LINE ของ 400 สาขา มานับยอดสต๊อกสินค้าและนำมาซึ่งฐานข้อมูลภายใน มาสร้างเป็น 
“ภาพรวมธุรกิจ” ที่เข้าใจง่าย ทันเวลา และตอบโจทย์เชิงกลยุทธ์ของผู้บริหาร
บริษัท Digital Value จำกัด ในฐานะพันธมิตรด้านเทคโนโลยี และผู้เชี่ยวชาญด้านระบบ ERP และ Data Platform มากกว่า 10 ปี เสนอแนวทางพัฒนา ระบบนับสินค้าหน้าร้านด้วย AI
วิเคราะห์ข้อมูลได้รวดเร็วขึ้นหลายเท่า
ลดภาระงานของฝ่ายขายหน้าร้าน และฝ่ายวิเคราะห์ของสำนักงานใหญ่
วางรากฐานข้อมูลพร้อมรองรับการขยายสู่ระบบ AI ในอนาคต
โครงการนี้ไม่ใช่เพียงการจัดซื้อซอฟต์แวร์ แต่คือการลงทุนเพื่อสร้าง “รากฐานข้อมูล (Data Foundation)” ที่อยู่กับองค์กรระยะยาว เพิ่มประสิทธิภาพ และคืนทุนได้จากการลดงานซ้ำซ้อนและการตัดสินใจที่แม่นยำขึ้น

2. Background & Challenges (ที่มาและปัญหาในปัจจุบัน)
2.1 การนับสต๊อคทำด้วยมือ ใช้เวลานานและเกิดความผิดพลาดได้ง่าย

	พนักงานขายต้องตรวจนับสินค้าด้วยตา และถ่ายภาพสินค้าลง appication LINE หรือ บันทึกข้อมูลด้วยมือ (ลงแบบฟอร์ม กระดาษ หรือป้อนใน Excel) ซึ่งเป็นกระบวนการที่ต้องใช้แรงงานจำนวนมากและกินเวลานาน โดยเฉพาะในคลังสินค้าที่มี SKU จำนวนมาก และมีจำนวนสาขา  400 สาขา

สาเหตุหลัก:
กระบวนการยังเป็นแบบ Manual ไม่มีระบบรองรับ
ทักษะและความตั้งใจของพนักงานแต่ละคน
ไม่มีมาตรฐานการนับ เช่น วิธีการนับ ตำแหน่ง หรือเวลาที่นับ
ผลกระทบเชิงธุรกิจ:
ใช้เวลาทรัพยากรคนมาก
เกิดข้อผิดพลาดจากการคีย์ข้อมูลซ้ำ/พลาด ทำให้สต๊อคไม่ตรงกับความเป็นจริง
การตรวจนับที่ช้า ทำให้ไม่สามารถตอบสนองความต้องการข้อมูลของสำนักงานใหญ่ได้ทันที 

2.2 ข้อมูลยอดขายไม่มีศูนย์กลาง ต้องรวบรวมจากหลายระบบ

	ข้อมูลยอดขายมาจากช่องทางหลายช่องทาง (สาขา เว็บ อีคอมเมิร์ซ ไลน์ ฯลฯ) และระบบเหล่านี้ไม่ได้เชื่อมต่อกัน ทำให้ผู้ที่ต้องสรุปรายงานต้องดึงข้อมูลจากหลายแหล่ง แล้วมารวมเข้าด้วยกันแบบ Manual

สาเหตุหลัก:
ระบบขายและระบบสต๊อคเป็นระบบแยกส่วน 
ไม่มี API หรือการเชื่อมข้อมูลแบบเรียลไทม์
กระบวนการรวมข้อมูลยังขึ้นกับงานคน (Extract → Transform → Load แบบ Manual)

ผลกระทบเชิงธุรกิจ:
รายงานมีความล่าช้า ไม่สามารถนำข้อมูลมาประกอบการตัดสินใจได้ทันการณ์
มีความเสี่ยงจากข้อมูลไม่สอดคล้องกัน เช่น ยอดขายในระบบ A ไม่เท่ากับยอดในระบบ B
เสียเวลาและค่าใช้จ่ายในการทำ reconciliation (ไล่เช็คยอด)
ตัดสินใจผิดพลาด เช่น สั่งสินค้ามากเกินไป หรือน้อยเกินไป เพราะข้อมูลไม่ครบถ้วน

2.3 สินค้าบางรายการมีรูปแบบใกล้เคียงกัน ทำให้พนักงานนับผิด

	เมื่อสินค้ามีหลายรุ่น/หลายแพ็กเกจที่ดูคล้ายกัน (เช่น ขนาดใกล้เคียง สีคล้าย โลโก้หรือบาร์โค้ดไม่ชัด) พนักงานอาจแยกแยะผิด นับผิดประเภท หรือสับสนระหว่าง SKU ทำให้สต๊อคผิดพลาด

สาเหตุหลัก:
การจัดเรียงสินค้าที่ไม่ชัดเจน (ไม่มีป้าย SKU, ไม่มี separation ระหว่างรุ่น)
แพ็กเกจหรือบรรจุภัณฑ์ที่คล้ายกันจริง ๆ
แสงสว่างไม่เพียงพอ หรือภาพที่ใช้ในการนับ/ตรวจสอบมีคุณภาพต่ำ

ผลกระทบเชิงธุรกิจ:
เกิดการบันทึกสินค้าเป็น SKU ผิด ส่งผลให้ข้อมูลสต๊อคผิดเพี้ยน
การเติมสต๊อคและการสั่งซื้อถูกกระทบ อาจสั่งซ้ำสำหรับรุ่นที่ยังมีอยู่จริง หรือขาดรุ่นที่จำเป็น
ทำให้ระบบวิเคราะห์ความต้องการสินค้า (demand planning) ผิดพลาด
2.4  ไม่สามารถเห็นแนวโน้มการเคลื่อนไหวของสินค้าแบบเรียลไทม์

	เนื่องจากข้อมูลสต๊อคและยอดขายอัปเดตช้า (หรือไม่อัปเดตแบบอัตโนมัติ) ผู้บริหารและทีมคลังจึงไม่มีภาพรวมสภาพคลังแบบทันที ทำให้ไม่สามารถสังเกตพฤติกรรมการขายหรือการเคลื่อนไหวของสินค้าได้ในช่วงเวลาสำคัญ

สาเหตุหลัก:
ระบบข้อมูลไม่เชื่อมต่อ ทำให้ไม่มีการอัปเดตแบบเรียลไทม์
กระบวนการอัปเดตข้อมูลพึ่งพาการป้อนมือและรอบเวลาที่ห่างไกล (daily/weekly)
ขาดเครื่องมือแสดงผลแบบ Dashboard ที่จับการเปลี่ยนแปลงทันที

ผลกระทบเชิงธุรกิจ:
พลาดโอกาสตอบสนองต่อเหตุการณ์สำคัญ เช่น สินค้าขายดีฉับพลัน (spike) หรือลดราคา/โปรโมชันที่ทำให้สต๊อคหมดเร็ว
ไม่สามารถปรับกลยุทธ์การสต๊อกหรือการสั่งซื้อแบบทันเวลา
การคาดการณ์ความต้องการ (forecast) เบี่ยงเบนและลดประสิทธิภาพการจัดการสต๊อค

2.5 การทำรายงานรายเดือนใช้เวลา และเสี่ยงต่อความคลาดเคลื่อน

	การสรุปรายงานยอดขายและสต๊อคมักต้องรวบรวมข้อมูลจากหลายแหล่ง ตรวจสอบความถูกต้อง และจัดรูปแบบเพื่อส่งต่อให้ผู้บริหาร ซึ่งเป็นงานที่กินเวลาและมีจุดเสี่ยงที่ข้อมูลจะถูกแก้ไข/คีย์ผิดจนทำให้รายงานมีความคลาดเคลื่อน

สาเหตุหลัก:
ไม่มีมาตรฐานการรวบรวมข้อมูล (different formats)
กระบวนการตรวจสอบ (validation) ยังขึ้นกับคน และมักเป็นขั้นตอนสุดท้ายก่อนส่งรายงาน
การรวมไฟล์และการทำ pivot/summary ใน Excel เสี่ยงต่อสูตรผิดพลาดหรือการลากข้อมูลตกหล่น





ผลกระทบเชิงธุรกิจ:
ใช้เวลาในการส่งรายงานให้ผู้บริหาร (delayed decision-making)
มีความเสี่ยงต่องานตรวจสอบภายใน (audit) หากข้อมูลไม่สอดคล้องกับความเป็นจริง
ถ้ารายงานผิด ผู้บริหารอาจตัดสินใจผิด เช่น สั่งผลิตหรือสั่งซื้อเกินความจำเป็น

3. Proposed Solution (แนวทางแก้ปัญหา)

บริษัท Digital Value ได้ออกแบบโซลูชันแบบครบวงจร ซึ่งแนวทางการแก้ไขปัญหาโดยการนำ AI มาใช้ภายในระบบ แบ่งออกเป็น 2 ส่วนหลัก 

1. Module AI Chatbot ใน Line Official Account สำหรับพนักงานหน้าร้าน

โมดูลนี้ถูกออกแบบเพื่อให้พนักงาน “ถ่ายภาพ–ส่งข้อมูล–นับสต๊อค” ได้ทันทีผ่าน LINE โดยไม่ต้องเรียนรู้ระบบใหม่ ช่วยลดขั้นตอนงานและสร้างความสะดวกในการทำงานประจำวัน

1.1 ระบบสามารถระบุชื่อสินค้า จำนวนชิ้น วันที่ถ่าย และสาขาที่ส่งข้อมูลได้จากภาพถ่ายโดยอัตโนมัติ

เมื่อพนักงานถ่ายภาพสินค้าส่งเข้ามาที่ LINE OA ระบบ AI จะทำการ ข้อมูลทั้งหมดถูกบันทึกเข้าสู่ระบบโดยไม่ต้องให้พนักงานคีย์เองแม้แต่ตัวเดียว

ตรวจจับสินค้าแต่ละชิ้นในภาพ
แยกแยะรุ่น/ประเภทสินค้า
นับจำนวนแบบอัตโนมัติ
บันทึกวันที่–เวลาที่ถ่ายจาก metadata
ผูกข้อมูลกับสาขาที่พนักงานประจำอยู่โดยอัตโนมัติ

ประโยชน์:
ลดความผิดพลาดที่เกิดจากการคีย์ข้อมูล
ทำงานได้รวดเร็วและง่าย เพียง “ถ่ายรูปแล้วส่ง”
ทำให้ข้อมูลมีมาตรฐานเดียวกันทั้งองค์กร
 
1.2 แจ้งเตือนกรณีสินค้าบางรายการยังไม่ได้ถ่ายภาพ หรือมีข้อมูลไม่ครบถ้วน

ระบบจะตรวจสอบรายการสินค้า หากพบว่ามี SKU ที่ยังไม่ถูกถ่ายภาพ หรือส่งข้อมูลไม่ครบ ระบบจะ
ส่งแจ้งเตือนผ่าน LINE ไปยังพนักงาน
แจ้งเตือนไปยังหัวหน้าสาขา (ถ้ากำหนด)
บันทึกไว้ในระบบเพื่อการตรวจสอบย้อนหลัง

ประโยชน์:
ลดปัญหาข้อมูลตกหล่น
เพิ่มความถูกต้องและความครบถ้วนของข้อมูลสต๊อค
ช่วยให้การรายงานเป็นไปตามมาตรฐานทุกสาขา
1.3 รองรับการลงทะเบียนผู้ใช้งานผ่าน LINE โดยเชื่อมโยงข้อมูลสาขาและรหัสพนักงาน

พนักงานสามารถลงทะเบียนใช้งานระบบผ่าน LINE OA ได้เอง ระบบจะตรวจสอบสิทธิ์อัตโนมัติเพื่อให้มั่นใจว่า แต่ละคนเห็นข้อมูลเฉพาะส่วนที่เกี่ยวข้องเท่านั้น โดยเชื่อมข้อมูลดังนี้

รหัสพนักงาน (Employee ID)
สาขาที่สังกัด
ตำแหน่งงาน
สิทธิ์ในการใช้งาน (Role-based Access Control)

ประโยชน์:
ไม่ต้องสร้างระบบ Login ใหม่ ลดต้นทุนพัฒนา
ใช้งานง่าย ไม่เพิ่มภาระในการจำ Username/Password
ข้อมูลมีความปลอดภัย และตรวจสอบผู้ใช้งานได้ชัดเจน
 
1.4 สามารถนับสินค้าที่วางชิดกันได้โดยไม่จำเป็นต้องมีช่องว่างระหว่างสินค้า


AI ใช้เทคนิค Advanced Object Detection ที่สามารถแยกสินค้าที่วางติดกันหรือซ้อนกันหลายชั้นได้ แม้จะไม่มีช่องว่างแบ่งสินค้า ซึ่งพนักงานมักนับยากด้วยตาเปล่า

ประโยชน์:
นับได้แม่นยำในสถานการณ์จริง ไม่ต้องจัดสินค้าก่อนถ่าย
ใช้ได้ทั้งในชั้นวางแออัด พื้นที่แคบ หรือสินค้าที่วางซ้อน
ลดเวลาการจัดระเบียบสินค้าเพื่อถ่ายภาพ

1.5 รองรับการสื่อสารข้อมูลอื่น ๆ ในอนาคต เช่น สินค้าหมดกระทันหัน หรือมีสินค้าใหม่


ระบบ Chatbot ถูกพัฒนาให้รองรับการขยายฟังก์ชัน เช่น
แจ้งเตือนสินค้าหมด
แจ้งสินค้าที่จำเป็นต้องรีสต๊อค
การแจ้งข่าวสารจากสำนักงานใหญ่
แจ้งเตือนสาขาให้ถ่ายรูปสินค้าใหม่เข้าระบบ AI
 
1.6 สามารถนับสินค้าได้ตามรอบเวลาที่กำหนด หรือตามความต้องการของหน่วยงาน

ระบบสามารถกำหนดรอบการนับได้หลายรูปแบบ เช่น
นับสินค้ารายวัน
นับสต๊อครายสัปดาห์
นับเฉพาะสินค้ายอดนิยม (Top SKU)
นับกรณีเกิดความผิดปกติ เช่น สินค้าเสียหาย/หายบ่อย
ประโยชน์:
ควบคุมมาตรฐานการนับทุกสาขา
ป้องกันความผิดพลาดที่เกิดจากการลืม/ตกหล่น
รองรับความต้องการเฉพาะกิจ เช่น ช่วงแคมเปญพิเศษ
 
2. Module Web Application สำหรับผู้ตรวจสอบที่สำนักงานใหญ่ และผู้บริหาร

โมดูลนี้ช่วยให้สำนักงานใหญ่เห็นภาพรวมของทุกสาขาแบบ Real-Time สามารถตรวจสอบความถูกต้อง วิเคราะห์ข้อมูล และจัดการสต๊อคเชิงกลยุทธ์ได้อย่างมีประสิทธิภาพ
 
2.1 ระบบการตรวจสอบรูป ตามรายการสินค้าของทุกสาขา หรือ ตามสาขาเรียงแต่ละรายการสินค้า

ผู้ตรวจสอบสามารถเข้าถึงระบบ Web Application เพื่อดู ข้อมูลจะถูกจัดเรียงอย่างเป็นระบบ ง่ายต่อการตรวจสอบและเปรียบเทียบ

ภาพที่พนักงานส่ง
ผลลัพธ์การนับของ AI
เทียบกับจำนวนที่ควรจะเป็นในระบบ
เลือกดูตามสาขา หรือดูตาม SKU

ประโยชน์:
ลดเวลาในการตรวจสอบ ย้ายจาก Excel มาสู่เว็บเดียว
ตรวจสอบย้อนหลังได้ว่าภาพถูกถ่ายเมื่อไรและโดยใคร
เพิ่มการโปร่งใสระหว่างสาขาและสำนักงานใหญ่
 
2.2 มีระบบบันทึกประวัติการตรวจสอบ (Audit Log) เพื่อความโปร่งใสและตรวจสอบย้อนหลังได้

ทุกการกระทำในระบบ เช่น
อัปโหลดภาพ
การแก้ไขข้อมูล
การอนุมัติ
การเข้าใช้งานของผู้ตรวจสอบ
จะถูกบันทึกไว้เป็น Audit Log

ประโยชน์:
ช่วยในการตรวจสอบข้อผิดพลาดย้อนหลัง
ลดปัญหาการทุจริตหรือการแก้ไขตัวเลขโดยไม่มีสาเหตุ
รองรับการตรวจสอบภายใน (Internal Audit) หรือ ISO

 2.3 มีระบบ AI วิเคราะห์ข้อผิดพลาดที่เกิดซ้ำ เช่น การนับผิด หรือสินค้าที่หายบ่อย

ระบบสามารถใช้ AI วิเคราะห์ข้อมูลที่เกิดขึ้นซ้ำ ๆ  เพื่อช่วยให้ผู้บริหารมองเห็นต้นเหตุของปัญหา เช่น

SKU ที่พนักงานนับผิดบ่อย
สินค้าที่มีความเสี่ยงสูญหาย
สาขาที่มักมีความคลาดเคลื่อนสูง

ประโยชน์:
ป้องกันข้อผิดพลาดเชิงระบบ
ลดการสูญเสียสินค้า
ช่วยวางมาตรฐานการจัดสินค้าและกระบวนการทำงานของพนักงาน
 
2.4 สามารถส่งออกข้อมูลเป็นไฟล์ Excel และจัดทำรายงานประจำเดือนในรูปแบบ PDF

ระบบสามารถสรุปรวมข้อมูลเพื่อให้ทีมบริหารดาวน์โหลดได้ทันที พร้อมสร้าง PDF อัตโนมัติสำหรับประชุมผู้บริหารประจำเดือน เช่น

รายงานจำนวนสินค้า
รายงานสินค้าคงคลังรายสาขา

ประโยชน์:
ลดเวลาการทำรายงานจากหลายชั่วโมง เหลือไม่กี่วินาที
ข้อมูลถูกต้องเพราะดึงจากระบบอัตโนมัติ
รูปแบบรายงานสวยงามและเป็นมาตรฐานเดียวกันทุกเดือน

2.5 มีระบบจัดการพนักงาน เช่น เพิ่ม ลบ ระงับ หรือย้ายสาขา

ผู้ดูแลระบบสามารถจัดการข้อมูลพนักงานได้จากหน้าเว็บ ข้อมูลจะเชื่อมต่อกับ LINE OA อัตโนมัติ เช่น
เพิ่มพนักงานใหม่
ปรับย้ายสาขาเมื่อมีการหมุนเวียนพนักงาน
ระงับบัญชีกรณีลาออก
ตั้งสิทธิ์การเข้าถึงข้อมูลเฉพาะตำแหน่ง

ประโยชน์:
ข้อมูลพนักงานเป็นปัจจุบันและถูกต้อง
การกำหนดสิทธิ์ใช้งานตรงตามบทบาท ลดความเสี่ยงด้านข้อมูล
ลดภาระงานธุรการของฝ่าย HR และฝ่าย IT

4. Benefits & Impact (ประโยชน์ที่ได้รับ) 
Module AI Chatbot ใน Line Official Account สำหรับพนักงานหน้าร้าน
มิติ
ก่อนดำเนินโครงการ
หลังดำเนินโครงการ
การนับสต๊อค
ต้องนับสินค้าด้วยมือ ใช้เวลานาน และเสี่ยงนับผิด
AI ตรวจจับจากภาพและนับให้ทันที แม่นยำ รวดเร็ว ลดเวลา 70–90%
ความผิดพลาดจากสินค้าใกล้กัน
สินค้าคล้ายกันหรือวางชิดกันทำให้พนักงานนับผิดได้
AI สามารถแยกวัตถุที่วางติดกันได้ ลดความคลาดเคลื่อน
ความยุ่งยากในการส่งข้อมูล
ต้องบันทึกและส่งข้อมูลผ่านหลายช่องทาง เช่น Line กลุ่ม, Excel
ใช้ LINE OA ช่องทางเดียว ส่งข้อมูลครบถ้วนจากภาพถ่าย
ข้อมูลไม่ครบถ้วน
มักลืมถ่ายภาพบางสินค้าหรือให้ข้อมูลไม่ครบ
ระบบแจ้งเตือนอัตโนมัติเมื่อข้อมูลไม่ครบ ลดการตามงาน
การระบุตัวตนพนักงาน
ต้องตรวจสอบด้วยมือว่าใครส่งข้อมูลจากสาขาใด
ผูกข้อมูล LINE กับรหัสพนักงานและสาขาอัตโนมัติ

Module Web Application สำหรับผู้ตรวจสอบที่สำนักงานใหญ่ และผู้บริหาร
มิติ
ก่อนดำเนินโครงการ
หลังดำเนินโครงการ
การตรวจสอบข้อมูลสต๊อค
ต้องเปิดทีละไฟล์หรือดูจากภาพแบบกระจัดกระจาย
Web App รวมภาพและข้อมูลทุกสาขา ตรวจสอบได้ง่าย
ความโปร่งใส
ขาดหลักฐานตรวจสอบย้อนหลัง ทำให้มีข้อโต้แย้ง
มี Audit Log เก็บประวัติทุกการแก้ไข ตรวจสอบย้อนหลังได้
การเกิดข้อผิดพลาดซ้ำ
ไม่รู้ว่าสินค้าตัวไหนหรือสาขาใดนับผิดบ่อย
AI วิเคราะห์พฤติกรรมความผิดพลาดและแจ้งเตือนให้แก้ไข
ข้อมูลสต๊อคไม่เชื่อมยอดขาย
ต้องใช้หลายระบบประกอบกัน วิเคราะห์ยาก
Stock และยอดขายเชื่อมตรงกันแบบ Real-Time
การทำรายงาน
ทำรายงานรายวัน/รายเดือนด้วยมือ ใช้เวลานาน
ระบบ Export อัตโนมัติเป็น Excel / PDF ลดงานซ้ำซ้อน

5. Required Modules Development (ระบบที่ต้องพัฒนา)

โครงการประกอบด้วย 2 ส่วนหลัก ได้แก่

5.1 Module AI Chatbot ใน Line Official Account สำหรับพนักงานหน้าร้าน
- ระบบสามารถระบุชื่อสินค้า จำนวนชิ้น วันที่ถ่าย และสาขาที่ส่งข้อมูลได้จากภาพถ่ายโดยอัตโนมัติ
- แจ้งเตือนกรณีสินค้าบางรายการยังไม่ได้ถ่ายภาพ หรือมีข้อมูลไม่ครบถ้วน
- รองรับการลงทะเบียนผู้ใช้งานผ่าน LINE โดยเชื่อมโยงข้อมูลสาขาและรหัสพนักงาน
- สามารถนับสินค้าที่วางชิดกันได้โดยไม่จำเป็นต้องมีช่องว่างระหว่างสินค้า
- รองรับการสื่อสารข้อมูลอื่นๆในอนาคต เช่น สินค้าหมดกระทันหัน หรือมีสินค้าใหม่
- สามารถนับสินค้าได้ตามรอบเวลาที่กำหนด หรือตามความต้องการของหน่วยงาน

5.2 Module Web Application สำหรับผู้ตรวจสอบที่สำนักงานใหญ่ และผู้บริหาร
- ระบบการตรวจสอบรูป ตามรายการสินค้าของทุกสาขา หรือ ตามสาขาเรียงแต่ละรายการสินค้า 
- มีระบบบันทึกประวัติการตรวจสอบ (Audit Log) เพื่อความโปร่งใสและตรวจสอบย้อนหลังได้
- มีระบบ AI วิเคราะห์ข้อผิดพลาดที่เกิดซ้ำ เช่น การนับผิด หรือสินค้าที่หายบ่อย
- สามารถส่งออกข้อมูลเป็นไฟล์ Excel และจัดทำรายงานประจำเดือนในรูปแบบ PDF
- มีระบบจัดการพนักงาน เช่น เพิ่ม ลบ ระงับ หรือย้ายสาขา

6. แผนการพัฒนาระบบ (Preliminary Project Plan)

December
January
February

w1
w2
w3
w4
w1
w2
w3
w4
w1
w2
w3
w4
ออกแบบระบบ
พัฒนา Chatbot 

พัฒนาWeb Application

เทรน AI และเชื่อมต่อระบบ

ทดสอบระบบ UAT

อบรมการใช้งาน

ใช้งานจริง Production

หมายเหตุ:

แผนการพัฒนาระบบที่แสดงนี้เป็นเพียง แนวทางเบื้องต้น (Preliminary Project Plan) ซึ่งหัวข้อการดำเนินงานและระยะเวลาในแต่ละช่วงสามารถปรับเปลี่ยนได้ตามความเหมาะสมของโครงการ

7. งบประมาณ และงวดการชำระเงิน (Budget and Payment)

ปีที่ 1: งานติดตั้งระบบและการพัฒนาระบบ
งบประมาณรวม: 600,000 บาท
ประกอบด้วยค่าใช้จ่ายในการ:
จัดตั้งและดูแลโครงสร้างพื้นฐานบน Cloud (Cloud Infrastructure Setup)
ค่าการทำงานของทีมโปรแกรมเมอร์ (Man-Day)
งวดการชำระเงิน:
งวดที่ 1:  60%   (360,000  บาท) ชำระเมื่อมีการลงนามในสัญญา 
งวดที่ 2: 40%   (240,000  บาท) ชำระภายใน 30 วันหลังจากวันลงนามในสัญญา และนับเป็นวันเริ่มโครงการ
ปีที่ 2 เป็นต้นไป: ค่าบำรุงรักษาและพัฒนาระบบอย่างต่อเนื่อง
งบประมาณประจำปี: 300,000 บาท / ปี
เป็นค่าใช้จ่ายสำหรับ:
การดูแลระบบและพัฒนาฟีเจอร์เพิ่มเติมตามความต้องการ 
คำนวณจากจำนวนวันทำงานของทีมโปรแกรมเมอร์ (Man-Day)
การชำระเงิน:
ชำระเต็มจำนวน 100% (25,000 บาท x 12 เดือน = 300,000 บาทต่อปี)
เมื่อครบระยะเวลา 12 เดือนนับจากวันเริ่มโครงการ

สิ่งที่ค่าใช้จ่ายนี้ไม่ครอบคลุม
Hardware สำหรับ Local Data Warehouse Server  และ Software เช่น OS / Database 

8. บทสรุป (Conclusion)

โครงการนี้นำเทคโนโลยี AI ตรวจนับสินค้าอัตโนมัติจากภาพถ่าย และ รายงานสต๊อคสินค้า มาช่วยเพิ่มประสิทธิภาพงานหน้าร้านและการบริหารจัดการสต๊อค โดยพนักงานสามารถถ่ายภาพสินค้าผ่าน LINE Official Account และระบบ AI จะนับจำนวนสินค้า ระบุชื่อสินค้า วันที่ถ่าย และสาขาที่ส่งข้อมูลให้โดยอัตโนมัติ พร้อมตรวจสอบความครบถ้วนของข้อมูลในแต่ละรอบการทำงาน
ข้อมูลสต๊อคจะถูกบันทึกแบบ Real-Time และเชื่อมโยงกับยอดขายประจำวัน ทำให้สำนักงานใหญ่สามารถตรวจสอบข้อมูลจากทุกสาขาผ่าน Web Application พร้อมระบบ Audit Log และ AI วิเคราะห์ข้อผิดพลาดซ้ำ เพื่อลดความคลาดเคลื่อนของข้อมูล
ผู้บริหารสามารถเข้าถึง Dashboard ที่แสดงภาพรวมสินค้าคงเหลือ ยอดขายรายวัน/รายเดือน แนวโน้มสินค้า และรายงานสรุปที่ Export ออกเป็น Excel/PDF ได้ทันที ช่วยให้สามารถวางแผนการจัดซื้อ บริหารสต๊อค และตัดสินใจเชิงธุรกิจได้อย่างแม่นยำ รวดเร็ว และโปร่งใส ทั้งยังลดภาระงานพนักงานหน้าร้านและลดความผิดพลาดจากการทำงานด้วยมืออย่างมีนัยสำคัญ.
นี่คือการลงทุนที่ให้ “ผลตอบแทน” ไม่ใช่เพียงในรูปของระบบ แต่คือ ประสิทธิภาพการทำงานของทั้งองค์กร และ “ความสามารถในการแข่งขันที่ยั่งยืน”


การยืนยันคำสั่งซื้อ / การอนุมัติขอบเขตงาน

ทางบริษัทฯ ได้จัดทำข้อเสนอฉบับนี้เพื่อสรุปรายละเอียดของขอบเขตงาน การให้บริการ และสิ่งที่ลูกค้าจะได้รับจากการใช้งานระบบตามที่ระบุไว้ข้างต้น
หากท่านเห็นชอบกับข้อเสนอนี้ กรุณาลงนามในส่วนด้านล่าง เพื่อเป็นการยืนยันการอนุมัติและยืนยันคำสั่งซื้อ เพื่อทางบริษัทฯ จะได้ดำเนินการต่อในขั้นตอนถัดไป

ผู้ว่าจ้าง / ลูกค้า

           บริษัท พิธานไลฟ์ จำกัด

( ________________________________ )


วันที่ _____________________


ผู้ให้บริการ

บริษัท ดิจิทัล แวลู จำกัด
นายคณา วานิชสัมพันธ์


วันที่ _____________________



